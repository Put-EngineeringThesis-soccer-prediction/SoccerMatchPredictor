
\chapter{Wstęp: Sztuczna inteligencja w analizie danych o rozgrywkach sportowych}

\noindent Praca podejmuje tematykę eksploracji danych o rozgrywkach sportowych i wykorzystania algorytmów uczenia maszynowego do predykcji możliwych wyników rozgrywek. Tematyka tak rozumianej analizy danych sportowych z jednej strony była i jest coraz intensywniej rozważana przez trenerów, a z drugiej strony stała się przedmiotem zainteresowania badaczy w ostatnich kilkunastu latach - co widać po rosnącej liczbie publikacji dotyczących zróżnicowanych dyscyplin sportowych (m.in piłki nożnej~\cite{Euro2016-1}, koszykówki~\cite{basketball}, hokeja na lodzie~\cite{ice-hockey}, kolarstwa~\cite{cyclists}, czy pływania~\cite{swimming}). 

Wśród badanych zastosowań powyższych metod można zwrócić uwagę na popularność dyscypliny piłki nożnej \cite{Euro2016-1} \cite{Euro2016-2} \cite{Euro2016-3} \cite{soccer_players_skill} \cite{ml_soccer_analytics}. Także w niniejszej pracy zainteresowano się możliwością poszukania i pozyskania danych nt. rozgrywek meczów piłkarskich z ligi angielskiej - najczęściej oglądanej w tej dyscyplinie sportu~\cite{ESPN} - oraz zbadania przydatności różnych metod uczenia maszynowego w przewidywaniu rezultatu przyszłych meczy na podstawie historycznych danych z ostatnich sezonów. 

%\noindent Praca podejmuje tematykę eksploracji danych pochodzących z różnych źródeł i występujących w różnych strukturach oraz zastosowań metod uczenia maszynowego w przewidywaniu rezultatu meczów piłkarskich z ligi angielskiej - najczęściej oglądanej w tej dyscyplinie sportu~\cite{ESPN}.

Zauważmy, ze popularność tej ligi i samej dyscypliny powoduje powstawanie ogromnej ilości danych możliwych do analiz, co czyni ją atrakcyjną dla badaczy. W szczególności przewidywanie wyniku przejawia się dużym zainteresowaniem ze względu na wspomnianą dostępność danych oraz wzrastającą liczbę zakładów bukmacherskich, z którymi można grać o prawdziwe pieniądze. To z kolei przyciąga nie tylko naukowców chcących tworzyć narzędzia i metody pozwalające na trafne określenie zwycięzcy meczu, ale też fanów tej dyscypliny, którzy stawiają swoje pieniądze z nadzieją na zysk dzięki podpowiadającej im wynik intuicji. 

Poszukiwanie nowych rozwiązań i metod nie należy wyłącznie do działań  twórców zakładów bukmacherskich, którzy, aby stale generować zyski, muszą ulepszać swoje metody predykcji, ale też przede wszystkim dla działaczy klubu (a w szczególności analityków) chcących przewidywać kto jest faworytem danego spotkania, aby w razie potrzeby móc odpowiednio dostosować taktykę na dany pojedynek, czy dobrać zespół.

Ponadto studiując literaturę można zauważyć, że turnieje międzynarodowe w piłce nożnej stały się dobrym poligonem treningowym  dla naukowców chcących przetestować swoje rozwiązania. Ostatnie rozgrywki Mistrzostw Europy w 2016 wraz z udostępnieniem publicznie otwartych danych doprowadziły do powstania wielu artykułów naukowych  prezentujących nowe podejścia w tej dziedzinie, co pokazuje jak duże zainteresowanie panuje w tym temacie~\cite{Euro2016-1} \cite{Euro2016-2} \cite{Euro2016-3}.

Należy jednak zauważyć, ze przewidzenie zwycięzcy meczu jest bardzo trudnym zadaniem, gdyż wpływa na niego wiele czynników i większość z nich jest związana z czynnikiem ludzkim. Ponadto wyzwaniem jest zlokalizowanie właściwych repozytoriów danych, często bardzo zróżnicowanych (np. oprócz samych zapisów wyników kolejnych sezonów trzeba poszukiwać dodatkowych repozytoriów nt. samych graczy, oceny tzw. potencjału drużyny, a niektórzy autorzy sugerują wykorzystywanie różnych wskaźników stosowanych przez firmy bukmacherskie). Powyższe źródła danych są na ogół reprezentowane w różnych formatach, co wymaga wysiłku do ich poprawnej integracji, a później zastosowania odpowiednich metod wstępnego przetwarzanie w celu wydobycia najważniejszych danych zarówno o meczu, jak i graczach biorących w nim udział, aby przewidzieć kto ostatecznie zwycięży w danym spotkaniu. Same algorytmy uczenia maszynowego były rozwijane dla innych zastosowań, a wyniki zamieszczone w literaturze nie są często o wysokiej trafności. Ponadto zauważamy, że ciągle wymyślane są nowe podejścia oraz udoskonalane obecne algorytmy. 

Kierując się powyższymi motywacjami w niniejszej rozprawie podjęto próbę utworzenia całościowego system, który będzie zarówno integrował różnorodne dane o rozgrywkach piłkarskich ligi angielskiej, a przede wszystkim stosował wybrane algorytmy uczenia maszynowego do przewidywania, która drużyna zostanie zwycięzcą danego pojedynku. 

