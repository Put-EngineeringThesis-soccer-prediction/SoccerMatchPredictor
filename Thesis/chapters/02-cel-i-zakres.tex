\chapter{Cel i zakres pracy}

\noindent Celem pracy jest stworzenie systemu posiadającego uporządkowane i połączone dane z różnych źródeł na temat meczów piłkarskich z kilku sezonów ligi angielskiej i potrafiącego na ich podstawie określić zwycięzce danej konfrontacji przy pomocy dobranych cech określających każde spotkanie i algorytmów uczenia maszynowego. Przeznaczeniem systemu jest udostępnienie go analitykom sportowym, stąd jego elementem będzie też środowisko, które zapewni możliwość interakcji pomiędzy nim a jego odbiorcami. Konkretnie, będzie mógł on wybrać z listy dwie interesujące go drużyny i uzyskać dla nich odpowiedź od systemu, kto byłby zwycięzcą tego pojedynku. Takie interaktywne środowisko powoduje, że odbiorca nie musi posiadać umiejętności programowania.


Mając na uwadze powyższy cel, potrzebne będzie stworzenie systemu składającego się z wzajemnie komunikujących się komponentów. Pierwszym z nich jest baza danych, przechowująca dane o drużynach, meczach oraz zawodnikach oraz udostępniająca interfejs pozwalający na pozyskanie z niej interesujących danych. Kolejnym komponentem jest moduł do wstępnego przetwarzania danych, którego zadaniem jest korzystać ze wspomnianego interfejsu oraz na podstawie uzyskanych danych dokonywać odpowiednich przekształceń, agregacji oraz filtracji w celu stworzenia zbioru cech wykorzystywanego przy algorytmach uczących. Ostatnim elementem systemu jest środowisko, które korzysta z przetworzonych wcześniej danych, w którym przygotowywane i testowane są różne algorytmy uczenia maszynowego z wykorzystaniem różnych technik oraz podejść w celu jak najtrafniejszego przewidywania wyniku meczu i które posiada interfejs pozwalający na interakcję.
\\

\noindent Struktura pracy jest następująca:
\begin{itemize}
    \item w rozdziale 3 przedstawiono przegląd badań oraz literatury na temat eksploracji danych w piłce nożnej oraz podstawowe pojęcia z tej dziedziny potrzebne do zrozumienia dalszej części pracy,
    \item w rozdziale 4 szczegółowo opisana została architektura oraz narzędzia i technologie wykorzystane przy implementacji wszystkich komponentów składających się na całość systemu,
    \item rozdział 5 składa się z wnikliwych analiz poszczególnych komponentów systemu, m.in w jaki sposób pobierane i składowane są dane, jak tworzone są cechy oraz jakie algorytmy i w jaki sposób zostały użyte do predykcji wyników,
    \item w rozdziale 6 przedstawione zostały wyniki eksperymentów,
    \item rozdział 7 stanowi podsumowanie pracy
\end{itemize}

\section{Wykorzystane narzędzia i technologie}
\begin{itemize}
    \item Języki programowania: \textit{Python}, \textit{C\#}
    \item Biblioteki: \textit{pandas}
    \item Środowiska programistyczne: \textit{PyCharm Community Edition}, \textit{Microsoft Visual Studio Community 2019}, \textit{Jupyter Notebook}, \textit{SQL Server Management Studio}
    \item Bazy danych: \textit{Microsoft SQL Server}, \textit{Azure}
\end{itemize}
\section{Podział pracy}
\begin{itemize}
    \item Arkadiusz Chmura - dokonanie analizy i wizualizacji danych przechowywanych w bazie oraz stworzenie modułu będącego pośrednikiem pomiędzy komponentem przechowującym dane a środowiskiem testowym dla algorytmów. Moduł ten ma za zadanie udostępniać wygodny interfejs pozwalający na pobieranie danych z konkretnych sezonów, dla wybranych drużyn. Jest on odpowiedzialny za dobranie i stworzenie cech, które używane są później przy implementacji algorytmów uczenia maszynowego.
    \item Bartosz Ciesielski - wstępne zanalizowanie surowych danych z różnych źródeł w celu znalezienia braków oraz niespójności. Utworzenie bazy danych i zaimportowanie przy pomocy programów konsolowych danych w celu uzyskania jednego spójnego zbioru informacji, wykorzystywanego przez algorytmy uczenia maszynowego. Utworzenie aplikacji WebAPI  dostępnej w sieci, z pomocą której umożliwiony jest dostęp do wstępnie zagregowanych danych, zwracanych w formacie JSON.
    \item Iwo Naglik - dokonanie analizy algorytmów wykorzystywanych przez prace pokrewne oraz wybór tych dających najlepsze rezultaty w celu dostosowania ich do naszych warunków i potrzeb. Stworzenie kodu dzielącego dane uczące na porcje w celu blokowego testowania algorytmów. Zastosowanie różnych podejść w celu poradzenia sobie z problemem niezbalansowanych danych. Dostrajanie algorytmów uczących oraz budowa sieci neuronowej wraz z dobraniem najlepszych parametrów. Głębsza selekcja cech i atrybutów na podstawie wyników algorytmów. Końcowa wizualizacja ważności cech dla konkretnego algorytmu przy pomocy wartości Shapleya \cite{shapley}. Zbudowanie interaktywnego notebooka w celu udostępnienia interfejsu graficznego użytkownikowi końcowemu.
    \item Bartosz Przybył ......
\end{itemize}
W przypadku podziału przy tworzeniu rozdziałów w pracy inżynierskiej, to każda osoba współtworząca projekt opisuje części, które były przez nią implementowane.